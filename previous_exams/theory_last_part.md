### 1. Опишете с по едно-две изречения работата на следните системни извиквания в стандарта POSIX:

- **pipe()** – Създава неименувана тръба. Приема масив от две цели числа `int fd[2]`, в който се съхраняват двата нови файлови дескриптора, отнасящи се до краищата на тръбата. `fd[0]` съхранява файловия дескриптор за четене, а `fd[1]` – за писане.

- **dup2()** – Създава копие на файлов дескриптор, подаден като първи аргумент, и го записва на номера на файлов дескриптор, подаден като втори аргумент. Ако вторият файлов дескриптор е отворен, той първо бива затворен преди да бъде използван повторно.

- **fork()** – Създава нов процес, копирайки извикващия процес. Не приема аргументи и връща идентификатор на процеса – новият процес (детето) има стойност `0`, а извикващия процес (бащата) има стойност по-голяма от `0`. При грешка, връща стойност `-1`.

- **exec()** – Системните извиквания от това семейство заменят изпълнимия файл на процеса, който се изпълнява в момента, с друг изпълним файл, подаден като първи аргумент. Следващите подадени аргументи могат да се интерпретират като масив от аргументи, които желаната команда да приеме за своето изпълнение.

- **wait()** – Спира изпълнението на извикващия процес, докато някой от процесите-дете не прекрати своето изпълнение. При подаден аргумент, съхранява подробна информация за детето, променило своето състояние.

- **waitpid()** – Спира изпълнението на извикващия процес, докато процесът-дете с идентификатор, равен на подадения аргумент, не промени състоянието си.

- **open()** – Отваря (или създава) файл с име, подадено като аргумент. Връща като резултат стойността на файловия дескриптор, асоцииран с този файл, а при грешка връща `-1`.

- **close()** – Затваря файлов дескриптор, асоцииран с даден файл.

- **read()** – Приема три аргумента – файлов дескриптор, буфер и брой байтове. Опитва се да прочете съответния брой байтове от файловия дескриптор и да ги запише в буфера.

- **write()** – Приема три аргумента – файлов дескриптор, буфер и брой байтове. Опитва се да прочете съответния брой байтове от буфера и да ги запише във файловия дескриптор.

- **lseek()** – Приема три аргумента – файлов дескриптор, отместване и отправна точка. Премества „курсор“-а във файловия дескриптор, на позиция `<отместване>` според отправната точка. Има три вида отправна точка – `SEEK_SET` – от началото, `SEEK_END` – от края, `SEEK_CUR` – от текущото положение.

- **socket()** – Използва се за създаване на комуникационен канал от тип „конекция“. Създава сокет (крайна точка за комуникация) и връща файловия дескриптор, асоцииран с него.

- **bind()** – Присвоява адрес на сокет, създаден със `socket()`. Това извикване се използва за сървърите в конекцията, изградена със `socket()`, а при клиентите не е необходимо. Тази операция се нарича “именуване на сокет”.

- **connect()** – Свързва сокета, посочен от файловия дескриптор, подаден като аргумент, към адреса на сокета, подаден като аргумент.

- **listen()** – Означава сокета, подаден като аргумент, като готов да приема нови входящи заявки за свързване.

- **accept()** – Блокиращо повикване, което чака входящи връзки. След като заявката за връзка бъде обработена, нов файлов дескриптор се връща. Този нов сокет е свързан с клиента (установена е конекцията), а другият сокет остава в състояние `listen` в очакване на допълнителни връзки.


### 2. Каква е спецификата на файловете в следните директории в Linux:

- **/etc** – Съдържа конфигурационните файлове; файлове, които управляват конфигурацията на конкретната изчислителна система след зареждането на операционната система; информация за потребителите, пароли и т.н.

- **/dev** – Съдържа драйверите на системата; в нея се описват устройствата, които са част от изчислителната система; съдържа псевдо файлове, които задават какъв хардуер може да бъде обслужван от нашата система и какъв точно се обслужва.

- **/var** – Системни файлове – logging files, mail directories, printer spool и др.; за данни, не на потребителя, а за споделени данни.

- **/boot** – Информация за ОС преди самото й стартиране; неща, свързани със зареждането на операционната система.

- **/usr/bin** – Съдържа повечето изпълними файлове, които не са необходими за стартиране или поправяне на системата.

- **/home** – Home директориите на потребителите в системата; файловете на конкретните потребители.

- **/usr/lib** – Обектни файлове и библиотеки; може да включва и вътрешни двоични файлове, които не са предназначени да бъдат изпълнявани директно от потребители или shell скриптове.

- **/var/log** – Директорията, съдържаща всички log (журнални) файлове.

- **/proc** – Информация за операционната система в реално време; съдържа псевдо файлове със статистическа информация от ядрото.

- **/bin** – Съдържа изпълними файлове; важни програми, които се изпълняват при стартирането на системата, общодостъпни програми.

- **/usr/doc** – Съдържа всичката необходима документация.

### 3. Опишете функционалността на следните команди в Linux:

- **cd** – Променя текущата директория.
- **mkdir** – Създава директория.
- **rmdir** – Премахва директория.
- **cp** – Копира файл/файлове в посочена дестинация.
- **mv** – Премества/преименува файлове в зададена дестинация.
- **rm** – Премахва файлове.
- **ls** – Показва съдържанието на директория.
- **who** – Показва активните потребители в момента на извикване.
- **find** – Търси файлове/директории по зададени параметри.
- **ps** – Показва подробна извадка за процесите в ОС в момента на извикване.
- **top** – Подобна на командата `ps`, показва подробна информация за процесите в ОС в реално време.
- **vi** – Отваря на конзолата текстов редактор.
- **tar** – Създава компресирани или некомпресирани архивни файлове или ги поддържа и модифицира.
- **gcc** – Компилира програми, написани на C и C++ код.
- **echo** – Показва на дисплея ред от текст/низ, подаден като аргумент/на стандартния вход.
- **read** – Прочита ред текст, подаден на стандартния вход.
- **test** – Проверява типове на файлове и сравнява стойности (числови или низове).
- **if** – (`if <условие>; then <списък команди> fi`); изпълнява команди въз основа на подадени условия; ако подаденото `<условие>` е изпълнено, се изпълнява `<списък команди>`; тялото на конструкцията приключва с думата `fi`; в случай че първоначалното условие не е изпълнено, позволява проверка на допълнителни условия с ключовата дума `elif` – от `else if`; ако никое от подадените условия не е вярно, в `else` могат да се запишат команди, които да бъдат изпълнени.
- **for** – (`for <елемент> in <множество>; do <команди> done`); изпълнява итеративно (циклично) набор от `<команди>` за всеки `<елемент>`, присъстващ в подадено `<множество>`.
- **while** – (`while <условие>; do <команди> done`); изпълнява итеративно (циклично) набор от `<команди>` докато дадено `<условие>` е изпълнено.
- **chmod** – Променя правата на подадените файлове според подадените стойности (могат да бъдат представени както числово, така и символно).
- **cat** – Прочита съдържанието на файл и го извежда на стандартния изход.
- **grep** – Търси редове, отговарящи на подаден образец (pattern), и извежда само съвпадащитsе редове на стандартния изход.
- **cut** – Извежда само избрани секции/части от редовете на подаден файл/текст; разделя редовете на отделни колони спрямо подаден символ за разделител (по подразбиране е спейс/табулация).
- **sort** – Сортира редовете на подаден файл/текст и извежда сортираното съдържание на стандартния изход.
- **wc** – Извежда броя на новите редове, думите и байтовете за подаден файл.
- **tr** – Заменя символи в даден файл според подадено множество със съответните символи на същата позиция във второто множество или изтрива всички срещания на символите от първото множество.